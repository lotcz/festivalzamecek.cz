## 100 znaků

Pohodový multižánrový festival konaný každoročně ve Středočeském muzeu v Roztokách u Prahy.

## 150 znaků

Pohodový multižánrový festival konaný každoročně ve Středočeském muzeu v Roztokách u Prahy. Festival je plný hudby, divadla, zábavy a workshopů.

## 600 znaků

Písmeno X v názvu letošního ročníku odkazuje na fakt, že festival Zámeček v květnu oslaví opravdu krásné a kulaté desáté výročí. My všichni ze spolku RR společně s týmem Středočeského muzea a radnicí města Roztoky se budeme už podesáté snažit připravit krásný den v zámecké zahradě pro všechny příchozí.

Stejně jako už devětkrát předtím můžete očekávat kvalitní hudbu různých žánrů po celý den, divadelní představení, program pro děti, jídlo, pití, slunce, úsměvy milých lidí a výborné pivo z Únětic.

Budeme začínat už jednu hodinu po poledni, tak přijďte pobejt, jste srdečně zváni.

## 1000 znaků

Písmeno X v názvu letošního ročníku odkazuje na fakt, že festival Zámeček v květnu oslaví opravdu krásné a kulaté desáté výročí. My všichni ze spolku RR společně s týmem Středočeského muzea a radnicí města Roztoky se budeme už podesáté snažit připravit krásný den v zámecké zahradě pro všechny příchozí.

Stejně jako už devětkrát předtím můžete očekávat kvalitní hudbu různých žánrů po celý den, divadelní představení, program pro děti, jídlo, pití, slunce, úsměvy milých lidí a výborné pivo z Únětic.

Budeme začínat už jednu hodinu po poledni, tak přijďte pobejt, jste srdečně zváni.

Hudba

- United Flavour
- Mário Bihári a Bachtale Apsa
- Tiny Beat
- Vasilův Rubáš
- Vintage Wine

Divadlo

- Sex Culomets
- Fígl
- Kvítko

Doprovodný program

- adrenalin park
- deskové hry
- šachový workshop
- jóga smíchu
- workshop animace
- dobrovolní hasiči
- pletení košíků
- slackline

## Promo článek

### Zámeček X

Písmeno X v názvu letošního ročníku odkazuje na fakt, že festival Zámeček v květnu oslaví opravdu krásné a kulaté desáté výročí. My všichni ze spolku RR společně s týmem Středočeského muzea a radnicí města Roztoky se budeme už podesáté snažit připravit krásný den v zámecké zahradě pro všechny příchozí.

Stejně jako už devětkrát předtím můžete očekávat kvalitní hudbu různých žánrů po celý den, divadelní představení, program pro děti, jídlo, pití, slunce, úsměvy milých lidí a výborné pivo z Únětic.

Hlavní scéna se bude otřásat po celý den směsicí rytmů z celého světa. Španělsko a Afriku bude reprezentovat mezinárodní reggae kapela United Flavour. Cikánskou hudbu nám zahraje výborný muzikant Mário Bihári s kapelou Bachtale Apsa. Kapela Vintage Wine nás přenese do Skotska, zahrají nám jejich rockové podání keltské hudby a když budete dávat pozor, možná se vám poštěstí zjistit, co nosí Skotové pod sukní. Kluci z kapely Vasilův Rubáš nám připomenou, že jsme v Čechách, protože zahrají jejich folk, který má opravdu koule, a beatboxer Tiny Beat nám ukáže, že to jde i bez nástrojů.

Divadelní scénu letos opět navštíví divadelní pankáči z Litoměřic - soubor Sex Culomets s jejich představením Červený trpaslík, které je napsané podle známého seriálu. Pro děti zahraje Africkou pohádku divadlo Fígl a přijdou i roztočtí loutkáři z divadélka Kvítko.

Vedle hudby a divadla bude jako vždy připraven i bohatý doprovodný program pro děti i dospělé. Můžete se těšit například na adrenalin park, šachový workshop, jógu smíchu, workshop animace, žonglérské vystoupení, dobrovolné hasiče, chůzi po slackline nebo ukázku hry kriket.

Festival Zámeček se letos uskuteční v sobotu 16. května. Budeme začínat už jednu hodinu po poledni, tak přijďte pobejt, jste srdečně zváni.
